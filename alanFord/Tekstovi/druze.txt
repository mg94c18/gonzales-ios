https://mg94c18dijaspora.fra1.digitaloceanspaces.com/druze.mp3

Nekad sve ima smisla,
nekad prazno je ko bezdan
Odgovore ne znam,
još manje kad sam trezan
Sve je prolazno moj druže,
samo duša je večna
Moja je crna i teška,
zato je plodna ko zemlja
Iz nje rastu ideje
koje idu put neba
Oblaci kad plaču
pljušti mastilo iz pera
Srce hladno je ko kamen
ali krv je zato vrela
Gori kao oganj pakla
večna vatra moga tela
Dajmon, moja patnja,
hoda sa mnom kao pratnja
On je izvor, moja tama,
senka moga postojanja
Nemam izbor, samo stvaram
Moje breme, moj jaram
Rođen sam da stradam
Najzad shvatam, Bogu hvala
Mi smo pena, slomljen talas,
samo treptaj okeana
Odzvanja u nama
krik dubine, odjek znanja
Sve je prolazno, moj druže,
ali to i jeste tajna
Imaš samo jedan život,
ali večnost je pred nama.

Slušaj druže, nisi sam na svetu
I kad ti deluje da stvari takve jesu
I kad te brige more
Digni glavu gore
Mi smo tu uz tebe
Svizajedno smo tu

Slušaj druže, budi to što voliš
Nemoj nikom da se prodaješ
Moraš da se boriš
Znam da nije lako
Ne želi to svako
Al ima nas još takvih
Svizajedno B.S.

Čuj me druže,
znam da često liči
da si ostavljen u mraku,
sam u praznini
Ono kad ne znaju ni bližnji
kakav stvarno ti si
Ali mi smo takvi isti
Veruj mi da nisi
Slušaj druže,
svi smo vezani ko užem
za ovaj treptaj od života
u kom bi da budemo što duže
Al ja neću da me pređu
sa tom poterom za srećom
Pre ću veću radost naći
u mojoj borbi sa grehom
Nemoj druže u pod da
gledaš kao sužnji
I ja sam takav bio
al sad konačno se budim
Molitvom i postom
dobio patnju kao poklon
Lestvicom ka Bogu
gde ću naći mir i spokoj
Al sad sam tužan druže
tolko da bih umro
a plaši me najviše
što da živim imam puno
Ne dam neman
da povuče me u bezdan
Čekam da menjam ova vremena
za život večan.

...

Kapiram te druže,
baš te briga šta je bilo juče
Danas baš je fazon
samo da gledaš svoje dupe
Pusti likove što ti tupe
tebi su naše priče šuplje
Mi govorimo ti stvari
koje niko ne razume
Tebe život vozi da juriš pare
da kupiš stvari skupe,
jer ako ne sijaš u mraku
to danas nije uspeh
A šta je uspeh, druže,
da li iko to razume?
Mi gazimo svi po Bogu
mesto da gazimo njegovim putem
To što rade svi ja ne umem,
mene ne loži taj zlatni grumen
Ja samo potrebu imam
da ostavim nešto za sobom kad umrem
Al nisu materijalne stvari
od zemljotresa jače
Jači je vetar od pohlepe svaki
to naši su preci znali
Ovako mali sami smo ništa
samo smo zaborav, samo prašina
U strahu od smrti mi ne znamo više
da časna je smrt vrlina
Jer život je dovoljno težak,
gotovo svaki izbor je greška
Ti biraj srcem šta želiš,
ja biram patnju jer patnja je večna.

...

Sve je prolazno, moj druže,
od rođenja svi smo trulež
Ne plašim se smrti
već se trudim da razumem
Nisam ja prvi sad
što ima takvu sudbu
Nisam ni poslednji,
ne brinem se puno
Život je čudo
samim time što si rođen
Poseban si, druže,
jer od Boga ti si stvoren
Znam da sam slab,
da je pad moj prvi korak
Da se podignem iz groba,
to je moja večna borba
Da jednog dana kad telo mi umre
preživi moja duša
Da onog trenutka kad odem pred Sud
ne završim konačno mrtav
Imam šansu da robijam ovu kaznu
Blagost krotkosti primam,
gordosti ratosiljam
Zaista, zaista ti kažem ovo, druže:
nije loše biti skrušen,
već pogrešno učen
u sebe odeven ti si pogrešno obučen,
u poslednjem danu bićeš mrtav ti zauvek.
