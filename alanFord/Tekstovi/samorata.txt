https://mg94c18dijaspora.fra1.digitaloceanspaces.com/samorata.mp3

Pijani momci prolaze
duž naše tihe ulice
Oni u vojsku polaze,
prate ih tužne curice
Brinu ih slutnje sulude...
Da rata ne bude

Ne mogu da me ne sete
suze na vrh tvog nosića
devetsto osamdesete,
ulice Brane Ćosića,
i voza crnog,
ko da s njim
zauvek odlazim.

Znaš šta?
Neka mora sve potope,
nek se glečeri rasture,
večni snegovi otope...

Pa šta?
Neka kiše ne prestaju,
neka gromovi polude,
samo rata da ne bude.

Znaš šta?
Nek se doba preokrenu,
nek se zvezde uznemire,
nek se planine pokrenu...

Pa šta?
Vetri nek pomahnitaju,
nek se vulkani probude,
samo rata da ne bude.

Ko zlatni prah,
oreol sna
oko malenih glavica,
i tvoja ljubav nad njima
čuva ih kao lavica
Loše te vesti uzbude...
Da rata ne bude

Samo da rata ne bude,
ludila među ljudima...
Veliki nude zablude,
plaše nas raznim čudima,
i svakoj bajci naude
Da rata ne bude
