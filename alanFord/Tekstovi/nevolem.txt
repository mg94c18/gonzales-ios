https://mg94c18dijaspora.fra1.digitaloceanspaces.com/nevolem.mp3

Ne volem
nikog, lutko, taka mi je narav,
kao odžak star i garav,
puno dima je kroz mene prošlo
Ne volem
ujne, strine, šogore, komšiluk,
nataknem ih na čiviluk,
od njih ništa dobro nije došlo

Ne volem
semenkare, Cigoše trubače,
burek, ulične pišače,
nek mi moju lepu varoš vrate
Ne volem
džipadžije, dizel, butikaše,
restoteke, tamburaše,
svaku pesmu bar za strofu skrate...
Mater im!

Al tebe volem
To je fakat
Ti si mi ljubav jedina
Prodaću onu našu kućerdu na lakat
pa nek je sto put dedina

Da kupim četir konja besna,
da ih u ublak upregnem,
pa s tobom di nas niko ne zna
uteknem

Jao, ne volem
kad mi gaće uđu... (di već uđu),
te što brinu brigu tuđu,
košticu u štrudli od višanja
Jao, ne volem
zatucane, gratis, kravataše,
hipohondre što se plaše
da dobiju rak od razmišljanja

Ne volem, onda,
krvoločne pse i gospodare,
nađubrene trotoare,
maskirne kad navale na pendžer
Ne volem
one lopuže što voze tuđa kola,
znaju azbuku do pola,
miču usnama dok sriču pejdžer
(i ne samo da ne volem, neg malo
ih se gadim pravo da ti kažem)

...
Da kupim čamac na dva vesla
i onaj šešir rogozan,
pa tebe di nas niko ne zna
odvozam

E onda ne volem
šizove i nervne bolesnike
pre ih puštali za vikend
sad ih puste pravo pred kamere
E ne volem
sve te lezibejke da prostite
proročice tranvestite
nek mi gospon-dame ne zamere

Ne volem
teget _ na teget mantilu,
šestu ličku, sedmu silu,
opa-cupa preko Okučana
Ne volem
izbore, televizor, plakate,
dosta, ako Boga znate,
ludnica je kanda otključana
širom ostala proverte molim vas..

...
Da kupim adicu od peska,
na njoj šumarak nakrivljen
pa tebe di nas niko ne zna
sakrijem

...
Šta je ovo, solo?
Ih, ne volem solo.
A, to je onaj... sopran saksofon?
To tek ne volem!

Ej, ne volem, daklem,
uzdržane, trezvene, pa džoging,
takve najpre trefi šloging,
al ni krkanje mi nije blisko
Ne volem
što odasvud samo čuješ "Daj mi"
il se prosi il se zajmi,
jebote, ja nikad nisam isko

Ne volem
štreberčine, večne odlikaše,
crne rolke, i sektaše,
ne padam na Tibet ili Burmu
Ne volem,
šrktariju, intelektualce
koji važno vrte palce,
kupiš ih za špricer i kavurmu
(ko i ja lično isto _ se na kavurmu ne volem)

...
Napuklo srce na dve pole
Ljubav je teret pregolem
Baš ni to što te tolko volem
ne volem.

- Joj, ovaj, ovo što ne volem ovako kad se završi pesma, ko racija.
- Baš je logično, šta?
- Ko da je upo nešto.  Šta?
- Logično.
- U, logiku tek volem, e, ovo, tu si me našo.
