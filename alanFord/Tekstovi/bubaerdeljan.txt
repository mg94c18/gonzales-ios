https://mg94c18dijaspora.fra1.digitaloceanspaces.com/bubaerdeljan.mp3
orig: Čovek za koga se udala Buba Erdeljan
U Bačkoj Palanci bila je igranka,
hm, lažem; ordinarna pijanka,
samo smo brljali kako smo starili,
sve smo surovije tezgarili
posle se kajali, sve šatro čudili
dokle smo stigli i kraj kojih smo se krokodila budili.

Nešto pre fajronta prišla mi tipčina
s onim Hitlerskim brčićima,
pečatnim prstenom, kravatom labavom
da časti oduševljen zabavom
al ja baš nisam fan tih napadnih pedera
što večno jure konobarice i mirišu na berbera.
Al ajde...

Bio sam umoran.  Rekoh tom paunu:
"Majstore, ja sam u nok-daunu,
grebem po žicama, tamburam danima,
ubi me dim po restoranima,
sad vidiš promaje pod ovim šatorom"
On reče: "Čekaj malo, ti si bio dobar s mojom matorom!"

Pa to je ...!
Da, onda sam ga poznao tek.
Pa nije čudo, prošo je vek.
Za tog se dripca udala Buba Erdeljan...

Šta ti je trebalo to?
mali mišu moj,
da pođeš za takvu barabu?
Što nisi pazila?
Što si princa preobrazila
u ovu žabu?
Volo bi da znam.
Bila si kći tatina,
Ja vucibatina,
blesavko sa senom u kosi
Uzmi il ostavi
Ko je mogo da pretpostavi?
đavo ga nosio.

Tip reče: "Ovde sam s dve fine ženice."
U, dve opake raspuštenice...
Namignu mangupski: "Svi malo šaramo..."
Namignuh i ja, kao: "Naravno..."
Seo sam tako s njim i onim guskama
A on je samo brbljao.
O, dal je poljubi tim usnama?
O ne!

Konobar, što zastajkuješ?
Dal i ti možda štrajkuješ?
Daj dečko od dva flašu, svirni
pa smo mirni.

Prošo sam sever i jug,
širom pa u krug,
i čega sam ostao željan?
Pa ne baš mnogo tog,
bršljana s jednog zida visokog
i Bube Erdeljan.

E volo bi da znam,
šta ti je trebalo to,
moja lepojko?
O, bila si dukata vredna.
Što si pustila
da te ovaj tu izgustira?
Budalo jedna.

E, moji lanjski snegovi...
