https://mg94c18dijaspora.fra1.digitaloceanspaces.com/novak.mp3

...taj drugi set je bio, eto, sat i četrdeset i četiri minuta, delovalo je da si na konopcima više puta, da samo što se ne slomiš,
- Da.
- ali ti se nisi slomio i to nije prvi put u karijeri.
- Da.
- Zanima me, kako bi ti rečima opisao to što je taj, dubina tog mentalnog rezervoara u, u tebi koja ti omogućuje da preživiš takve trenutke koje realno, malo koji sportista bi, i drugo me zanima da li, možda je nezahvalno da ti govoriš o tome, ali da li sebe smatraš sada jednim od najvećih sportista svih vremena.
- A, odgovoriću ti na prvo pitanje, ovaj, ali onako najiskrenije, šta, šta ja mislim da je po sredi u tim trenucima, to su Bog i anđeli čuvari.  U tim trenucima kada fizički i materijalno više ne osećaš noge, ne osećaš sebe, ne osećaš da imaš snagu, vrti ti se tlo pod nogama, vrti ti se nebo iznad glave, u tim trenucima, sa svojom verom koju imaš, i nadaš se da će biti ta Božanska intervencija.  I, možda mi nećete verovati ovo što sada pričam ali mnogo puta u karijeri mi se to desilo.  'De, sam ja i sam sebe iznenadio, da kažemo, ovako, kako bi rekao, mentalno razmišljajući da sam se iznenadio kako je moguće da sam izdržao to.  Ovaj, pa moguće je ako, ako veruješ u Boga i veruješ da ima viša sila koja ti pomogne u tim trenucima.  Tako da, ja to jako ozbiljno shvatam i u to izuzetno verujem, tako da mislim da je definitivno prisustvo Božansko bilo, ovaj, danas, jer u tim trenucima možeš samo po nekom instinktu da igraš; i intuiciji.  U momentima kada ste prebacili preko trideset puta u reliju, ušli skoro u drugi sat igre u jednom setu, ja više ne vidim jasno lopticu.  Meni se sve muti pred očima.  Mislim, te..., teško je to opisati za nekoga ko, mislim, ko nije u mojoj glavi pa ne vidi i ne oseća te stvari, ali to su stvarno...  Znači, došao si do nekog, do neke krajnje tačke fizičke iscrpljenosti, eto, to je danas, ja mislim da je ovo možda i najteži set koji sam odigrao u životu.  Mislim, u ovakvom, u ovakvom finalu, u ovakvoj prilici, da kažemo i okolnostima igrajući finale Gren Slema, tako da...  Pogotovo sa njim, koji je...  Zezaju se, naravno, na lep način, ništa uvredljivo, ga zovu "Hobotnica" u mom timu zato što je sve, sve hvata, mislim prosto neverovatno šta, šta ovaj, vraća i koliko, koliko te tera stalno da odigraš još jedan udarac, da bi uspeo da ga nadmudriš i tako dalje.  I ja sam znao da će posle prvog seta, da se on neće predati tako bez borbe da će mi dati meč, ovaj, finale Gren Slema jer je on odigrao protiv Alkaraza je, fenomenalan meč i znao sam da je u izvrsnoj formi, tako da, ovaj, sam znao da, šta me očekuje, ali iskreno nisam mislio da ćemo odigrati toliko dugo, dug i iscrpan set, i fizički i mentalno i emotivno, i to je verovatno presudilo ja bih rekao pobednika, posle, naravno drugog seta je, osvojenog drugog seta, ta pauza je, malo sam povratio ovaj da kažemo energiju, u trećem setu sam se već mnogo bolje osećao na terenu.
- A ovo drugo?
- Šta z..., da z..., si me pitao da li sebe smatram...
- Jednim od najvećih sportista svih vremena.
- Znaš šta, ostavljam to vama i svima drugima da procene da li jesam, nisam, da li zaslužujem da budem deo te diskusije ili ne.  Ovaj, činjenica jeste jedna, a to je sigurno da, da nisam iz Srbije, pre mnogo godina bi već, ovaj, bio dignut u nebesa.  Ovaj, na sportskom nivou, ovaj, u, u da kažemo ovako internacionalno, pogotovo u zapadnom svetu, ali dobro, to je deo mog, putovanja životnog i ja sam zahvalan na tome što sam iz Srbije i odakle dolazim i to mi daje snagu i veru, i time je sve ovo što postižem još slađe, još lepše i još više ispunjava, tako da eto.  Vi, vi pišite ono što mislite.
