https://mg94c18dijaspora.fra1.digitaloceanspaces.com/zenidba.mp3

|Ȕstade jednog jutra medved Dundo vrlo rano...  |Ȍtrča brzo na potok, i |ȍglednu se u viru.  Verovatno je bio zadovoljan svojom slikom, jer se glasno nasmejao, i otrčao u šumu, pevajući:

"U medveda Brunda
povelika bunda,
vredi suvog zlata,
hiljadu dukata!
Sva će čarna šuma
sići za njim s uma,
veverica lepa,
lija dugog repa."

Tako pevajući, |náđe se u kraju gde su živele lisice.  |Ȉzađe pred njega stara lija, pa ga |zȁpita što je tako veseo, i otkud je zalutao u njen kraj.  A Dundo se |pȍkloni do zemlje, pa |rȅče:

Pametnice lijo, daj mi svoju kćer
Ja sam najsnažnija u planini zver
Ruke su mi buzdovan, brdo su mi leđa,
u času ću smrviti svakog ko je vređa!

Sve je lepo, sve je krasno,
al si, medo, stigo kasno,
ćerka mi se mala
prekjuče udala
za suseda svog
lisca repatog.

Sirotom medi bilo je u prvom trenutku vrlo teško; ali se |ȕteši misleći: "I bolje što se udala. Nisam valjda lud da se ženim takvom dugorepom zverkom."  I na um mu |pȁde da njegov sused zec ima vrlo umiljatu kćer.  Medo se pred njim |pȍkloni:

Sused-zeče čuj me sad, čuj me zeče sad
Tvojom ćerkom ja sam rad, ja sam rad
da se oženim, dragi zeče moj
s tobom da se orodim, zet da budem tvoj.

Baš si čudan, medo, stvor
Sav si truntav, sav si spor
Ko da sto kila nosiš,
a zečevu ćerku prosiš.

|Ȕzdahnu Dundo kad ovo |čȕ, ali se opet brzo |ȕteši govoreći sam sebi: "Lud sam i bio što sam prosio kćer brzonogog starca.  I ona sigurno voli mnogo da trči, pa bih mogao uz nju negde vrat slomiti!"  Pa se |sȅti da krezubi vuk ima jedinicu, te |póđe da nju zatraži.  Vuka |zȁteče gde se pred kućom sunča, pa ga |ȍslovi:

Striče vuče, kćer mi daj
Ako nećeš, dobro znaj
napašće te sav naš rod!

Moja ćerka ne gleda
veseljaka medveda!
Medved zimi spava,
otekne mu glava,
medovinu pije,
od zime se krije...
A mi smo vuci
svi hajduci,
hrabra srca, zuba ljuta
svako nam se sklanja s puta!

Ê, Dundu je najteže bilo što ga je vuk odbio, ali |stêže srce i |pȍmisli: "Šta će meni vukova jedinica?  Morao bih svaki dan da slušam priče o vučijem junaštvu!"  U tom, |skȍči s drveta veverica.  Bila je sjajne dlake, é, pa se medi mnogo |svȉde, te je |zȁustavi:

Veverice lepa, udaj se za mene
Bićemo lep par
Kruščice medene
daću ti na dar...

Pođi s Bogom medvede,
veverica ne jede
medenih krušaka.
Lešnikom se hrani
na zelenoj grani.

Šta će kud će, |póđe medved dalje, gunđajući u sebi: "Nisam lud da se ženim vevericom.  Morao bih, ovako veliki, po ceo dan skakati po drveću!"  U tom, |nȁiđe na lasicu, pa joj |rȅče što je mogao umiljatije:

Lasice malena,
budi moja žena,
nosiću te na dlanu
kroz zelenu poljanu,
Igraću ti kolo
svaki Božji dan,
uzbraću ti cvet
još neuzabran.

Ti si, dragi medo, slep,
nisi čak ni lep!
Hrapav imaš glas,
trapav imaš stas,
a lasicu malenu
hteo bi za ženu!

|Pȍmisli medved postiđen: "Tako mi i treba! Umesto da zaprosim svoju susedicu medvedicu, obraćam se raznim uobraženim palčicama!"  I |_ natrag kući, koliko ga noge nose.  A tamo, a medvedica sedi pred svojom pećinom, i cedi med.  Dundo joj se |ȍbrati, laskajući:

Susedice medvedice, udaj se za mene
Slušaćemo ptice sred gore zelene.
Ići ćemo svuda zajedno u lov,
stvorićemo sebi ispod bukve krov.

He, njegova suseda nije ništa bolje ni očekivala,  pa brzo |ȍstavi posao, i |pȍtrča mu u susret, pevajući:

U medveda Brunda
povelika bunda,
staje suvog zlata,
hiljadu dukata!
Sva će čarna šuma
sići za njim s uma
travicom zelenom
kad prođe sa ženom!
